<head>
	<link rel="stylesheet" href="/home/mibanfi/Documents/Scuola/Default.css">
	<style>
		body {
		--main-color: mediumorchid;
		}
	</style>
</head> 

#La cultura di massa

##Introduzione
In sociologia, la massa è descritta come una moltitudine di persone di diverse estrazioni sociali che condivide uno spazio per perseguire un interesse comune.  
Alcuni esempi di questa descrizione sono stadi e trincee, ma per rendere davvero l'idea occorre citare un autore ben più esperto di me:
>Le città sono piene di gente. Le case piene di inquilini. Gli alberghi pieni di ospiti. I treni pieni di viaggiatori. I caffè pieni di consumatori. Le strade piene di passanti. Le anticamere dei medici piene di ammalati. Gli spettacoli pieni di spettatori […] La moltitudine, improvvisamente, s'è fatta visibile […] Prima, se esisteva, passava inavvertita, occupava il fondo dello scenario sociale; adesso c'è avanzata nelle prime linee, è essa stessa il personaggio principale. Ormai non ci sono più protagonisti: c'è soltanto un coro.
>>Josè Ortega Y Gasset, *La ribellione delle masse*  

Il '900 si apre con la più grande esperienza di massa della storia: la Prima Guerra Mondiale.

##La nascita della cultura di massa
Da un punto di vista economico, la massificazione incomincia con l'invenzione della catena di montaggio da parte di Henry Ford, fondatore dell'omonima compagnia automobilistica, con l'intento di produrre automobili in serie quando queste iniziarono ad essere alla portata di tutti.

	Terminologia
	- Famiglia nucleare = gruppo composto solo dai parenti stretti
	- Colletti bianchi = lavoratori d'ufficio
	- Colletti azzurri = operai
	
###La massificazione dell'istruzione
La lotta all'analfabetismo è un processo molto lungo, e la massificazione delle scuole ne è un punto chiave. Inizialmente l'unico tipo di scuola disponibile erano i **licei**, dedicati alla classe dirigente, con un ciclo di 16 anni. Nel 1928 in Italia vennero poi introdotte le **scuole di avviamento**, contrapposte ai licei e progettate per preparare la stragrande maggioranza della popolazione a un lavoro d'ufficio. Con l'apertura gratuita a tutti della scuola, i luoghi dell'istruzione divennero socialmente eterogenei, e quindi *massificati*.  
In Inghilterra, Francia e Stati Uniti (in questi ultimi in realtà era già iniziata da un pezzo) contribuì all'alfabetizzazione anche la diffusione dei **quotidiani**.

###L'esercito di massa
Per trovare le origini della massificazione dell'esercito dobbiamo risalire alla **Guerra civile americana**.  
Nel **1861**, Abraham Lincoln mise fuori legge la schiavitù, cosa che danneggiava enormemente gli Stati del sud, la cui economia orbitava attorno all'agricoltura. Così, la parte meridionale della federazione proclamò la secessione, rinominandosi **Stati Confederati d'America**. Scoppiò naturalmente una guerra civile tra il nord e il sud, che uccise più americani delle due guerre mondiali messe insieme.  
Questo conflitto si può ritenere la prima guerra massificata della storia, in quanto:

1. Gli eserciti erano stati messi insieme tramite **leva universale**;
2. Verso la fine, si iniziò a utilizzare le **trincee**, dove i ranghi si mescolavano e le classi sociali non contavano più.

Inoltre, la guerra civile americana servì a dimostrare che, ormai, la tecnologia bellica era talmente avanzata da rendere inutile qualsiasi carica frontale, facilmente sbaragliata dalle armi da fuoco.

###Il suffragio e i diritti politici
Anche i partiti iniziarono a massificarsi. Il primo partito di massa in Italia fu il **Partito Socialista**, che proclamava l'inclusione di tutti i cittadini[^1] nella vita politica.  
Nel corso del '900 in Europa si raggiunse gradualmente il suffragio universale adulto, sia maschile sia femminile, e nacquero i sindacati (tranne in Inghilterra, dove esistevano già dai tempi delle rivoluzioni industriali). Fondamentale per il diritto di voto femminile fu il contributo delle **Suffragette** in Gran Bretagna, che raggiunsero il loro obiettivo nel **1928**, e nel **1946** le donne poterono votare anche in Italia.

[^1]: Donne non incluse.

###La *questione romana*
Nel **1870**, i patrioti italiani approfittarono della sconfitta di Napoleone nel conflitto franco-prussiano per violare la convenzione di settembre e attuare la **Breccia di Porta Pia**. Un anno dopo veniva stilata la **legge delle Guarentigie**, che tutelava la figura del Papa nonché la sua supremazia sul territorio dell'odierna Città del Vaticano, ne ribadiva il ruolo di massima autorità cattolica, gli garantiva il diritto di possedere un esercito proprio e un suo sistema di comunicazione. L'attuale pontefice, **Pio IX**, ribatté con il **Non expedit**, un'enciclica che dichiarava "inappropriato" per i cattolici (che in Italia rappresentavano il 99% della popolazione) partecipare alla vita politica del neonato Stato Italiano. La stroncatura non ebbe l'effetto sperato, ma alcuni deputati iniziarono a definirsi "cattolici deputati" al posto della carica convenzionale di "deputato cattolico", per rendere noto a tutti che la Chiesa aveva la priorità nelle loro visioni.  

	PER APPROFONDIRE
	 - Paragonare l'enciclica "De rerum novarum" al Manifesto del Partito Comunista.

Benché l'Italia fosse (e tuttora sia) il Paese più cattolico al mondo, non c'era un vero e proprio "partito cattolico", un'organizzazione politica che facesse della religione la sua pietra di volta. A questo pensò **Vincenzo Otorino Gentiloni** nel **1906** con l'**Unione Cattolica**, non un partito vero e proprio, bensì un'associazione progettata per coordinare le forze cattoliche in politica.  
Fu sempre Gentiloni, nel **1913**, a enunciare il **Patto Gentiloni**, mai messo per iscritto, che invitava gli elettori cattolici a preferire i partiti che enunciassero esplicitamente certi punti nel loro programma, tra cui l'opposizione ai diritti di divorzio e aborto.  
Nel **1919**, poi, per ordine di **Papa Pio XI**, venne fondato il **Partito Popolare Italiano** tramite **Don Luigi Sturzo**, un semplice prete che fu scelto come primo segretario del partito.  

Gli ultimi passi della *questione romana* sono immersi nel fascismo, per cui conviene fare un breve *excursus* sull'argomento.  
Il 30 ottobre 1922, dopo la marcia su Roma del 28[^2], Mussolini venne nominato primo ministro e incaricato da re Luigi Emanuele III di formare il nuovo governo.  
Nella primavera del 1923 Mussolini promulgò la **riforma Gentile**, che prende il nome dal filosofo e politico italiano Giovanni Gentile. La riforma dava notevole importanza al liceo classico e introduceva l'obbligo di un esame finale per ogni ciclo di studi pubblico e privato.  
Ora, siccome il tesoro più prezioso per un dittatore è il consenso, Mussolini fece anche dimettere i membri del Partito Popolare Italiano (senza però perseguitarli come aveva fatto con gli altri oppositori, in modo tale da non compromettersi di fronte a un elettorato quasi interamente cattolico), in modo tale da prendere il loro posto come punto di riferimento politico per i membri della Chiesa.  

La *questione romana* si concluse infine l'**11 febbraio 1929** tramite i **Patti Lateranensi**, stipulati tra Benito Mussolini e il **cardinal Gaspari**, segretario della Chiesa. Ritenuti il capolavoro diplomatico del dittatore, i Patti furono il frutto di tre anni di trattative segrete ed erano composti da tre aspetti:

* <b>Trattato internazionale,</b> che decretò la nascita dello Stato della Chiesa;
* <b>Convenzione finanziaria,</b> che regolava alcuni conti in sospeso tra Stato italiano e Stato della Chiesa;
* <b>Concordato,</b> che disciplinava (e disciplina tutt'ora) i rapporti tra Stato e Chiesa in Italia.

[^2]: La quale, per un'incresciosa evenienza, non fu attesa da Mussolini stesso: egli infatti attendeva a Milano, camuffato da capotreno e pronto a emigrare in Svizzera qualora l'operazione fosse stata un insuccesso.

<script> window.scroll(0,200000) </script> 