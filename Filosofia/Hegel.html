<p><head>
    <link rel="stylesheet" href="../Default.css">
    <style>
        body {
        --main-color: green;
        }
    </style>
    <title>
        Hegel
    </title>
</head> </p>

<h1>Hegel</h1>

<h2>La Fenomenologia dello Spirito</h2>

<pre><code>Vedere gli schemi a pagina 430
</code></pre>

<p>Lo spirito soggettivo è composto da tre momenti, tra cui la fenomenologia, alla quale Hegel dedica un'intera opera. Quest'opera è scritta sotto forma di <strong>romanzo</strong>, secondo la moda dell'epoca (ricordiamo I Promessi Sposi di Manzoni[^1]), che vede come <strong>protagonista</strong> lo stesso <strong>Spirito</strong>, il quale attraverserà varie avventure con l'obiettivo di <u>riconoscere se stesso</u>. Il <strong>luogo</strong> dove si svolge la vicenda è la <strong>Storia</strong>: per mostrarsi a se stesso lo Spirito si manifesta prima nella Storia, e così facendo la scrive. <br />
Ma attraverso <em>che cosa</em> lo Spirito si manifesta nella Storia? Lo fa attraverso le <strong>figure</strong>, che sono <strong>idealtipi</strong>, cioè modelli, archetipi.  </p>

<p>La Fenomenologia della Spirito ha anche un ruolo pedagogico, poiché spiega come avviene questo processo di manifestazione e riconoscimento. Vediamo dunque la <strong>funzione giustificatrice della filosofia</strong>.</p>

<p>[^1]: I quali, checché ne diciate tutti voi eretici, sono un capolavoro  </p>

<h2>Parte prima. Coscienza, autocoscienza e ragione</h2>

<p>Premetto che noi non affronteremo la seconda parte della Fenomenologia dello Spirito, poiché il suo contenuto è spiegato meglio in un'altra opera di Hegel, l'<strong>Enciclopedia delle scienze filosofiche in compendio</strong>. <br />
Mentre la prima parte si conclude con il fallimento dello Spirito, che non riesce a riconoscersi, la seconda rivelerà che esso si può riconoscere solamente nello Spirito Oggettivo, cioè le istituzioni.  </p>

<p>Superata questa premessa incominciamo dicendo che lo Spirito Soggettivo è composto, secondo l'abitudine quasi ossessiva dell'autore, in <strong>tre momenti</strong>:
1. Coscienza
2. Autocoscienza
3. Ragione  </p>

<p>Vediamoli insieme.</p>

<h3>Coscienza</h3>

<p>In questo momento, l'uomo si separa dalla natura e passa dall'essere primitivo e istintivo a qualcosa di diverso. A sua volta questo processo si divide in altri tre momenti:</p>

<h4>Certezza sensivile</h4>

<p>La certezza che l'uomo ha di trovarsi a contatto con un <strong>"questo"</strong> generico. Egli si rende conto di percepire delle cose, ma non è in grado di identificarle.</p>

<h4>Percezione</h4>

<p>Il soggetto comprende che il "questo" è un'insieme di caratteristiche. Ad esempio, potrebbe riconoscere il <strong>sale</strong> come "qualcosa di bianco, cubico e sapido".</p>

<h4>Intelletto</h4>

<p>Lo Spirito assume su di sé l'oggetto. Così facendo, si percepisce come un soggetto che è separato dagli oggetti che lo circondano, ma ne contiene la conoscenza.  </p>

<h3>Autocoscienza</h3>

<p>Hegel dice che l'autocoscienza (il desiderio del riconoscimento di sé) può essere soddisfatta soltanto in un'altra autocoscienza. Inizialmente parla dell'<strong>amore</strong>, che rende due persona una cosa sola, senza comprometterne la dualità. Tuttavia più avanti si ricrede, affermando che alla visione che ha fornito dell'amore manchi una cosa: il <strong>travaglio del negativo</strong>. Il riconoscimento non può che avvenire tramite il conflitto, e l'amore inteso come armonia totale è "un'unità ottenuta a buon mercato".</p>

<div class=box>Hegel non parla di *necessità* del riconoscimento, ma di *desiderio* (Freud userebbe il termine "pulsione").</div> 
