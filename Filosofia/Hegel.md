<head>
	<link rel="stylesheet" href="../Default.css">
	<style>
		body {
		--main-color: green;
		}
	</style>
	<title>
		Hegel
	</title>
</head> 

#Hegel

##La Fenomenologia dello Spirito
	Vedere gli schemi a pagina 430  

Lo spirito soggettivo è composto da tre momenti, tra cui la fenomenologia, alla quale Hegel dedica un'intera opera. Quest'opera è scritta sotto forma di **romanzo**, secondo la moda dell'epoca (ricordiamo I Promessi Sposi di Manzoni[^1]), che vede come **protagonista** lo stesso **Spirito**, il quale attraverserà varie avventure con l'obiettivo di <u>riconoscere se stesso</u>. Il **luogo** dove si svolge la vicenda è la **Storia**: per mostrarsi a se stesso lo Spirito si manifesta prima nella Storia, e così facendo la scrive.  
Ma attraverso *che cosa* lo Spirito si manifesta nella Storia? Lo fa attraverso le **figure**, che sono **idealtipi**, cioè modelli, archetipi.  

La Fenomenologia della Spirito ha anche un ruolo pedagogico, poiché spiega come avviene questo processo di manifestazione e riconoscimento. Vediamo dunque la **funzione giustificatrice della filosofia**.

[^1]: I quali, checché ne diciate tutti voi eretici, sono un capolavoro  

##Parte prima. Coscienza, autocoscienza e ragione
Premetto che noi non affronteremo la seconda parte della Fenomenologia dello Spirito, poiché il suo contenuto è spiegato meglio in un'altra opera di Hegel, l'**Enciclopedia delle scienze filosofiche in compendio**.  
Mentre la prima parte si conclude con il fallimento dello Spirito, che non riesce a riconoscersi, la seconda rivelerà che esso si può riconoscere solamente nello Spirito Oggettivo, cioè le istituzioni.  

Superata questa premessa incominciamo dicendo che lo Spirito Soggettivo è composto, secondo l'abitudine quasi ossessiva dell'autore, in **tre momenti**:

1. Coscienza
2. Autocoscienza
3. Ragione  

Vediamoli insieme.

###Coscienza
In questo momento, l'uomo si separa dalla natura e passa dall'essere primitivo e istintivo a qualcosa di diverso. A sua volta questo processo si divide in altri tre momenti:

####Certezza sensibile
La certezza che l'uomo ha di trovarsi a contatto con un **"questo"** generico. Egli si rende conto di percepire delle cose, ma non è in grado di identificarle.

####Percezione
Il soggetto comprende che il "questo" è un'insieme di caratteristiche. Ad esempio, potrebbe riconoscere il **sale** come "qualcosa di bianco, cubico e sapido".

####Intelletto
Lo Spirito assume su di sé l'oggetto. Così facendo, si percepisce come un soggetto che è separato dagli oggetti che lo circondano, ma ne contiene la conoscenza.  

###Autocoscienza
Hegel dice che l'autocoscienza (il desiderio del riconoscimento di sé) può essere soddisfatta soltanto in un'altra autocoscienza. Inizialmente parla dell'**amore**, che rende due persona una cosa sola, senza comprometterne la dualità. Tuttavia più avanti si ricrede, affermando che alla visione che ha fornito dell'amore manchi una cosa: il **travaglio del negativo**. Il riconoscimento non può che avvenire tramite il conflitto, e l'amore inteso come armonia totale è "un'unità ottenuta a buon mercato".

<div class=box>Hegel non parla di *necessità* del riconoscimento, ma di *desiderio* (Freud userebbe il termine "pulsione").</div> 