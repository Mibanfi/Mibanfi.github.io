<!DOCTYPE HTML>
<html>
 <head>
  <meta charset="utf-8"/>
  <title>
   Made with Remarkable!
  </title>
  <link href="/usr/share/remarkable/media/highlightjs.default.min.css" rel="stylesheet"/>
  <style type="text/css">
  </style>
 </head>
 <body>
  <p>
  </p>
  <link href="../Default.css" rel="stylesheet"/>
  <style>
   body {
        --main-color: purple;
        }
  </style>
  <h1>
   La commedia
  </h1>
  <h2>
   Origine
  </h2>
  <p>
   Il genere teatrale della commedia ha radici molto antiche, probabilmente legate ai rituali di purificazione per scacciare il malocchio (per i quali la risata era propedeutica), anche se purtroppo non possediamo molte informazioni al riguardo.
   <br/>
   Sono state individuate due possibili etimologie per la parola "commedia":
  </p>
  <ol>
   <li>
    "Canto del villaggio"
   </li>
   <li>
    "Canto della festa"
   </li>
  </ol>
  <p>
   La seconda è la più plausibile, poiché spesso le trame degli spettacoli si concludevano con una grande festa.
  </p>
  <p>
   La fase precoce della commedia si può trovare nelle
   <strong>
    falloforie
   </strong>
   (da fallo + φέρω, poiché per l'occasione veniva trasportato in processione un grosso fallo), feste per la fertilità simili ai fescennini romani; erano caratterizzate da
   <em>
    levis comicai
   </em>
   (espressioni comiche), doppi sensi e
   <em>
    nomina ficta
   </em>
   ricchi di giochi etimologici. Questo tipo di festività si può trovare anche a Sparta, assieme tra l'altro alla
   <strong>
    guerra dei sessi
   </strong>
   , documentata da Pausania.
  </p>
  <p>
   La commedia vera e propria nasce più tardi rispetto alla tragedia: nel
   <big>
    440 a.C.
   </big>
   vengono istituite le prime
   <strong>
    Elenee
   </strong>
   .
  </p>
  <h2>
   Le tre fasi
  </h2>
  <p>
   La commedia vera e propria, sviluppatasi soprattutto ad Atene, si può dividere in tre fasi:
  </p>
  <h4>
   Arcaia (??? - 385 a.C.)
  </h4>
  <p>
   Quella che studieremo noi ora. Ci rimangono 2 frammenti e 11 opere di Aristofane (l'iniziatore del genere). Era di organizzazione statale, al pari di altre opere pubbliche come la tragedia e le campagne militari.
  </p>
  <h4>
   Mese (385 a.C. - 320 a.C.)
  </h4>
  <p>
   Di questo periodo ci rimane molto poco testo, pertanto è difficile fare un discorso approfondito.
  </p>
  <h4>
   Nea (IV - III secolo a.C.)
  </h4>
  <p>
   Dominato da Menandro, questo periodo sarà di grande ispirazione per la commedia latina e, tramite lo studio di Plauto e Terenzio, lascerà tracce anche nel Rinascimento.
  </p>
  <h2>
   Caratteristiche salienti
  </h2>
  <ul>
   <li>
    <strong>
     Non ci sono temi mitici.
    </strong>
    A differenza della tragedia, la commedia narra vicende cittadine, benché non prive di elementi di fantasia: nella fase arcaia, in particolare, le storie oscillano costantemente tra invenzione e realismo. Alcuni esempi sono il contadino che va a recuperare la Pace (che viene personificata) in groppa a un ippogrifo ne
    <em>
     La Pace
    </em>
    di Aristofane, oppure la città volante ipotizzata dai personaggi de
    <em>
     Le Nuvole
    </em>
    .
   </li>
   <li>
    <strong>
     I livelli vengono abbassati.
    </strong>
    L'istinto viene glorificato e prevale su moralità e ragione; questa tematica si ritrova anche ne
    <em>
     La Mandragola
    </em>
    di Macchiavelli, dove Ligurio recita una lunga preghiera simile alla confessione di fede cristiana, ma dedicata all'... arrosto.
   </li>
   <li>
    <strong>
     Paresìa, o libertà di parola assoluta.
    </strong>
    La censura è inesistente e tutto è concesso, anche prendere in giro persone reali con il loro nome e cognome. A differenza della nostra satira, dove spesso c'è una critica reale, le commedie ateniesi non avevano alcuna rilevanza politica.
   </li>
   <li>
    <strong>
     L'eroismo non esiste.
    </strong>
    I protagonisti sono persone comuni con obiettivi spesso egoisti. Nel prologo essi sono soliti annunciare il loro piano, e di solito si tratta di un'impresa di portata epica per guadagnare un premio personale o fuggire in qualche modo dalla realtà attuale, ritenuta opprimente: ad esempio, i personaggi de
    <em>
     Le Nuvole
    </em>
    vogliono costruire una città in cielo perché sono insoddisfatti della propria, e il protagonista de
    <em>
     La Pace
    </em>
    vuole recuperare la Pace perduta perché è stanco dei soldati che rovinano le sue vigne. Mentre un eroe epico o tragico verrebbe punito per la sua ὑβρις, quello comedico viene premiato, come il contadino che, dopo aver trovato la Pace, la riceve addirittura in sposa.
   </li>
   <li>
    <strong>
     Parabasi, o rottura della quarta parete.
    </strong>
    Il coro talvolta rompeva la quarta parete, levandosi gli abiti di scena e mescolandosi con gli spettatori, in un'azione teatrale ben definita e divisa in sette passi.
    <ol>
     <li>
      Commation (che significa "pezzettino"), dove il coro si congeda;
     </li>
     <li>
      Parabasi vera e propria, dove il coro lascia il suo posto e si dirige in mezzo al pubblico;
     </li>
     <li>
      Pnigos, opzionale, dove il coro si lancia in una danza così indiavolata da rimanere senza fiato;
     </li>
     <li>
      Odè
     </li>
     <li>
      Epìrrema
     </li>
     <li>
      Antiodè
     </li>
     <li>
      Antiepìrrema
      <br/>
      La parabasi, assieme a tante altre libertà che caratterizzavano la commedia, scomparve quando Atene smise di essere libera. In seguito fu il coro stesso a essere rimosso, per la mancanza dei fondi necessari.
     </li>
    </ol>
   </li>
   <li>
    <strong>
     Le occasioni: Grandi Dionisie o Elenee.
    </strong>
    Nelle prime il pubblico veniva da tutta la Grecia e i fondi erano grandi; le seconde si limitavano agli ateniesi e avevano un budget minore.
   </li>
   <li>
    <strong>
     Le maschere raffiguravano persone specifiche
    </strong>
    . Mentre le maschere della tragedia erano generiche e rappresentavano stereotipi ripetibili (la vecchia, lo schiavo etc.), le maschere comediche imitavano i tratti di persone specifiche e spesso reali.
   </li>
   <li>
    <strong>
     Gli attori erano più numerosi.
    </strong>
    La tragedia incominciò con un solo attore che dialogava con il coro, e se in seguito fu introdotto un secondo attore, quasi sempre ci si fermava lì. Il terzo attore fu un'aggiunta tarda ed era molto raro. D'altra parte, la commedia includeva fino a cinque attori.
   </li>
  </ul>
  <h2>
   Confronto con la satira attuale
  </h2>
  <p>
   Abbiamo visto che la commedia ateniese non aveva peli sulla lingua e non si faceva problemi a citare le sue vittime per nome e cognome. Dobbiamo dunque supporre che fosse una forma di atttivismo politico e sociale? Non proprio. Il genere della commedia classica, per la sua stessa natura, era un gioco di inversioni e rovesciamenti dello
   <em>
    status quo
   </em>
   . È per questo motivo che, ad esempio, anche se nelle
   <strong>
    Donne a Parlamento
   </strong>
   sembrerebbe che l'inclusione delle donne in politica fosse ritenuta una buona idea, in realtà non è affatto il messaggio dell'opera: gli spettatori si divertivano a vedere un mondo capovolto rispetto al loro, ma poi tornavano alle loro vite. La stessa cosa vale per la satira politica: uno spettacolo poteva benissimo prendere in giro un cittadino di successo ed esporne i difetti, ma il pubblico, seppur ridendo, avrebbe continuato a votarlo.
  </p>
  <p>
   Non tutti i potenti prendevano bene la presa in giro attuata dalla Commedia, tuttavia, e nel tempo ci furono alcune eccezioni a questa libertà di espressione assoluta.
  </p>
  <ul>
   <li>
    Una è il
    <strong>
     Decreto di Morichide
    </strong>
    del
    <big>
     440-437
    </big>
    , una forma di censura emessa quando Samo abbandonò la Lega Delio-Attica;
   </li>
   <li>
    Un'altra è il
    <strong>
     Decreto di Siracosio
    </strong>
    del
    <big>
     415
    </big>
    , finalizzata a impedire che Alcibiade venisse deriso.
   </li>
  </ul>
  <p>
   Interessante anche il caso di
   <strong>
    Socrate
   </strong>
   : nella sua
   <strong>
    Apologia
   </strong>
   , egli elenca
   <em>
    Le nuvole
   </em>
   di Aristofane (dove veniva raffigurato come un sofista) tra gli attacchi che aveva ricevuto. Ciò implica che quel caso si trattasse di un vero e proprio attacco politico, non di uno scherzo innocente.
  </p>
  <h2>
   Ciò che rimane
  </h2>
  <p>
   Ci sono giunti:
  </p>
  <ul>
   <li>
    I nomi di
    <strong>
     250 commediografi
    </strong>
    ;
   </li>
   <li>
    <strong>
     12 commedie
    </strong>
    complete, 11 di Aristofane e 1 di Menandro;
   </li>
   <li>
    I nomi di
    <strong>
     565 commedie
    </strong>
    conservate nella biblioteca di Alessandria;
   </li>
   <li>
    Testi di
    <strong>
     3 autori
    </strong>
    , Cratino, Menandro e Aristofane.
   </li>
  </ul>
  <h2>
   Tradizioni autonome in Sicilia e Magna Grecia
  </h2>
  <p>
   La commedia si diffuse anche nelle colonie greche, ma poiché là veniva prodotta in
   <strong>
    dorico
   </strong>
   , un dialetto ritenuto inferiore dai copisti successivi, non ci rimangono molte testimonianze.
   <br/>
   Sappiamo che, come ad Atene, quelli che non potevano permettersi il biglietto lo ottenevano gratis, ed esistevano delle vere e proprie scuole per attori. Tuttavia, i fondi dedicati agli spettacoli erano minori e la liberà di parola non era assoluta come nella società ionica.
  </p>
  <p>
   Un buon esempio di commedia "extra-ateniese" è
   <b>
    Il discorso e la discorsa
   </b>
   , dove un uomo tenta di liberarsi di un debito tramite la filosofia di Eraclito: egli argomenta che, siccome tutto scorre e nessuno può dire di essere lo stesso che era in passato, anche lui non è più la versione di se stesso che ha contratto il debito, e dunque il creditore dovrebbe rivolgersi a quest'ultima.
  </p>
  <h1>
   Gli autori
  </h1>
  <h2>
   Cratino
  </h2>
  <p>
   <big>
    520 - 421 a.C.
   </big>
  </p>
  <p>
   Nato e cresciuto ad Atene, vinse ben nove concorsi comici. Di lui ci restano circa 500 frammenti grazie ai quali siamo riusciti a ricostruire per intero una delle sue opere, la
   <em>
    Dionisalessandro
   </em>
  </p>
  <h3>
   Dionisalessandro
  </h3>
  <p>
   <big>
    430
   </big>
  </p>
  <p>
   Sul monte Ida, le tre dee (
   <strong>
    Era
   </strong>
   ,
   <strong>
    Atena
   </strong>
   e
   <strong>
    Afrodite
   </strong>
   ) visitano
   <strong>
    Paride
   </strong>
   per il concorso della mela d'oro. Tuttavia, c'è un imprevisto:
   <strong>
    Dioniso
   </strong>
   , accompagnato da uno stuolo di
   <strong>
    satiri
   </strong>
   (che compongono il coro), si intrufola e sostituisce Paride dopo averne assunto le sembianze, sottraendo il suo ruolo nella storia e ricevendo
   <strong>
    Elena
   </strong>
   al suo posto. È quando gli
   <strong>
    achei
   </strong>
   si attivano per recuperare la fanciulla che la trama inizia a divergere seriamente: Dioniso, che a differenza del vero Paride ha i poteri di un dio dalla sua parte, trasforma se stesso ed Elena in un montone e un'oca per non farsi trovare. Mentre tutta l'Ellade è in tumulto, il dio si rifugia sul monte Ida, dove incontra il vero Paride, che gli intima di consegnarsi ai greci assieme ad Elena. Dioniso acconsente e lascia il monte assieme ai suoi fedeli satiri, mentre Elena decide di restare con Paride per sfuggire all'ira degli achei, che la credono un'adultera.
  </p>
  <p>
   L'opera è pregna di simbolismo politico: Dioniso rappresenta
   <strong>
    Pericle
   </strong>
   , Elena rappresenta
   <strong>
    Aspasia
   </strong>
   , e la guerra degli achei per recuperare Elena rappresenta la
   <strong>
    guerra del peloponneso
   </strong>
   . Il dio alla fine viene scacciato, assumendo il ruolo di φαρμακός (capro espiatorio), lo stesso che era toccato a Pericle dopo lo scandalo della mutilazione delle erme.
   <br/>
   È insolito, per un genere che tende a fare nome e cognome dei suoi zimbelli, usare una metafora politica. Può darsi che Pericle fosse particolarmente suscettibile, oppure che la censura in quel periodo fosse più pesante.
  </p>
  <h3>
   La damigiana
  </h3>
  <p>
   <big>
    423
   </big>
  </p>
  <p>
   La
   <strong>
    Commedia
   </strong>
   —che qui è un vero e proprio personaggio— accusa suo marito, il
   <strong>
    Poeta
   </strong>
   , di tradirla con la bella fanciulla
   <strong>
    Damigiana
   </strong>
   (ovvero il vino).
   <br/>
   L'ovvio sottotesto è il vino —e, più in generale, le sostanze stupefacenti— come ispirazione poetica.
  </p>
  <script>
   window.scroll(0,200000)
  </script>
  <script src="/usr/share/remarkable/media/highlight.min.js">
  </script>
  <script>
   hljs.initHighlightingOnLoad();
  </script>
  <script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-AMS-MML_HTMLorMML" type="text/javascript">
  </script>
  <script type="text/javascript">
   MathJax.Hub.Config({"showProcessingMessages" : false,"messageStyle" : "none","tex2jax": { inlineMath: [ [ "$", "$" ] ] }});
  </script>
 </body>
</html>