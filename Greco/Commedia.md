<head>
	<link rel="stylesheet" href="/home/mibanfi/Documents/Scuola/Default.css">
	<style>
		body {
		--main-color: purple;
		}
	</style>
</head> 

#La commedia

##Origine
Il genere teatrale della commedia ha radici molto antiche, probabilmente legate ai rituali di purificazione per scacciare il malocchio (per i quali la risata era propedeutica), anche se purtroppo non possediamo molte informazioni al riguardo.  
Sono state individuate due possibili etimologie per la parola "commedia":

1. "Canto del villaggio"
2. "Canto della festa"

La seconda è la più plausibile, poiché spesso le trame degli spettacoli si concludevano con una grande festa.  

La fase precoce della commedia si può trovare nelle **falloforie** (da fallo + φέρω, poiché per l'occasione veniva trasportato in processione un grosso fallo), feste per la fertilità simili ai fescennini romani; erano caratterizzate da *levis comicai* (espressioni comiche), doppi sensi e *nomina ficta* ricchi di giochi etimologici. Questo tipo di festività si può trovare anche a Sparta, assieme tra l'altro alla **guerra dei sessi**, documentata da Pausania.  

La commedia vera e propria nasce più tardi rispetto alla tragedia: nel <big>440 a.C.</big> vengono istituite le prime **Elenee**.

##Le tre fasi
La commedia vera e propria, sviluppatasi soprattutto ad Atene, si può dividere in tre fasi:

####Arcaia (??? - 385 a.C.)
Quella che studieremo noi ora. Ci rimangono 2 frammenti e 11 opere di Aristofane (l'iniziatore del genere). Era di organizzazione statale, al pari di altre opere pubbliche come la tragedia e le campagne militari.

####Mese (385 a.C. - 320 a.C.)
Di questo periodo ci rimane molto poco testo, pertanto è difficile fare un discorso approfondito.

####Nea (IV - III secolo a.C.)
Dominato da Menandro, questo periodo sarà di grande ispirazione per la commedia latina e, tramite lo studio di Plauto e Terenzio, lascerà tracce anche nel Rinascimento.

##Caratteristiche salienti
* **Non ci sono temi mitici.** A differenza della tragedia, la commedia narra vicende cittadine, benché non prive di elementi di fantasia: nella fase arcaia, in particolare, le storie oscillano costantemente tra invenzione e realismo. Alcuni esempi sono il contadino che va a recuperare la Pace (che viene personificata) in groppa a un ippogrifo ne *La Pace* di Aristofane, oppure la città volante ipotizzata dai personaggi de *Le Nuvole*.
* **I livelli vengono abbassati.** L'istinto viene glorificato e prevale su moralità e ragione; questa tematica si ritrova anche ne *La Mandragola* di Macchiavelli, dove Ligurio recita una lunga preghiera simile alla confessione di fede cristiana, ma dedicata all'... arrosto.
* **Paresìa, o libertà di parola assoluta.** La censura è inesistente e tutto è concesso, anche prendere in giro persone reali con il loro nome e cognome. A differenza della nostra satira, dove spesso c'è una critica reale, le commedie ateniesi non avevano alcuna rilevanza politica.
* **L'eroismo non esiste.** I protagonisti sono persone comuni con obiettivi spesso egoisti. Nel prologo essi sono soliti annunciare il loro piano, e di solito si tratta di un'impresa di portata epica per guadagnare un premio personale o fuggire in qualche modo dalla realtà attuale, ritenuta opprimente: ad esempio, i personaggi de *Le Nuvole* vogliono costruire una città in cielo perché sono insoddisfatti della propria, e il protagonista de *La Pace* vuole recuperare la Pace perduta perché è stanco dei soldati che rovinano le sue vigne. Mentre un eroe epico o tragico verrebbe punito per la sua ὑβρις, quello comedico viene premiato, come il contadino che, dopo aver trovato la Pace, la riceve addirittura in sposa.
* **Parabasi, o rottura della quarta parete.** Il coro talvolta rompeva la quarta parete, levandosi gli abiti di scena e mescolandosi con gli spettatori, in un'azione teatrale ben definita e divisa in sette passi.
	1. Commation (che significa "pezzettino"), dove il coro si congeda;
	2. Parabasi vera e propria, dove il coro lascia il suo posto e si dirige in mezzo al pubblico;
	3. Pnigos, opzionale, dove il coro si lancia in una danza così indiavolata da rimanere senza fiato;
	4. Odè
	5. Epìrrema
	6. Antiodè
	7. Antiepìrrema  
	La parabasi, assieme a tante altre libertà che caratterizzavano la commedia, scomparve quando Atene smise di essere libera. In seguito fu il coro stesso a essere rimosso, per la mancanza dei fondi necessari.
* **Le occasioni: Grandi Dionisie o Elenee.** Nelle prime il pubblico veniva da tutta la Grecia e i fondi erano grandi; le seconde si limitavano agli ateniesi e avevano un budget minore.
* **Le maschere raffiguravano persone specifiche**. Mentre le maschere della tragedia erano generiche e rappresentavano stereotipi ripetibili (la vecchia, lo schiavo etc.), le maschere comediche imitavano i tratti di persone specifiche e spesso reali.
* **Gli attori erano più numerosi.** La tragedia incominciò con un solo attore che dialogava con il coro, e se in seguito fu introdotto un secondo attore, quasi sempre ci si fermava lì. Il terzo attore fu un'aggiunta tarda ed era molto raro. D'altra parte, la commedia includeva fino a cinque attori.

##Confronto con la satira attuale
Abbiamo visto che la commedia ateniese non aveva peli sulla lingua e non si faceva problemi a citare le sue vittime per nome e cognome. Dobbiamo dunque supporre che fosse una forma di atttivismo politico e sociale? Non proprio. Il genere della commedia classica, per la sua stessa natura, era un gioco di inversioni e rovesciamenti dello *status quo*. È per questo motivo che, ad esempio, anche se nelle **Donne a Parlamento** sembrerebbe che l'inclusione delle donne in politica fosse ritenuta una buona idea, in realtà non è affatto il messaggio dell'opera: gli spettatori si divertivano a vedere un mondo capovolto rispetto al loro, ma poi tornavano alle loro vite. La stessa cosa vale per la satira politica: uno spettacolo poteva benissimo prendere in giro un cittadino di successo ed esporne i difetti, ma il pubblico, seppur ridendo, avrebbe continuato a votarlo.  

Non tutti i potenti prendevano bene la presa in giro attuata dalla Commedia, tuttavia, e nel tempo ci furono alcune eccezioni a questa libertà di espressione assoluta.

* Una è il **Decreto di Morichide** del <big>440-437</big>, una forma di censura emessa quando Samo abbandonò la Lega Delio-Attica;
* Un'altra è il **Decreto di Siracosio** del <big>415</big>, finalizzata a impedire che Alcibiade venisse deriso.

Interessante anche il caso di **Socrate**: nella sua **Apologia**, egli elenca *Le nuvole* di Aristofane (dove veniva raffigurato come un sofista) tra gli attacchi che aveva ricevuto. Ciò implica che quel caso si trattasse di un vero e proprio attacco politico, non di uno scherzo innocente.

##Ciò che rimane
Ci sono giunti:

* I nomi di **250 commediografi**;
* **12 commedie** complete, 11 di Aristofane e 1 di Menandro;
* I nomi di **565 commedie** conservate nella biblioteca di Alessandria;
* Testi di **3 autori**, Cratino, Menandro e Aristofane.

##Tradizioni autonome in Sicilia e Magna Grecia
La commedia si diffuse anche nelle colonie greche, ma poiché là veniva prodotta in **dorico**, un dialetto ritenuto inferiore dai copisti successivi, non ci rimangono molte testimonianze.  
Sappiamo che, come ad Atene, quelli che non potevano permettersi il biglietto lo ottenevano gratis, ed esistevano delle vere e proprie scuole per attori. Tuttavia, i fondi dedicati agli spettacoli erano minori e la liberà di parola non era assoluta come nella società ionica.  

Un buon esempio di commedia "extra-ateniese" è <b>Il discorso e la discorsa</b>, dove un uomo tenta di liberarsi di un debito tramite la filosofia di Eraclito: egli argomenta che, siccome tutto scorre e nessuno può dire di essere lo stesso che era in passato, anche lui non è più la versione di se stesso che ha contratto il debito, e dunque il creditore dovrebbe rivolgersi a quest'ultima.

#Gli autori

##Cratino
<big>520 - 421 a.C.</big>  

Nato e cresciuto ad Atene, vinse ben nove concorsi comici. Di lui ci restano circa 500 frammenti grazie ai quali siamo riusciti a ricostruire per intero una delle sue opere, la *Dionisalessandro*

###Dionisalessandro
<big>430</big>  

Sul monte Ida, le tre dee (**Era**, **Atena** e **Afrodite**) visitano **Paride** per il concorso della mela d'oro. Tuttavia, c'è un imprevisto: **Dioniso**, accompagnato da uno stuolo di **satiri** (che compongono il coro), si intrufola e sostituisce Paride dopo averne assunto le sembianze, sottraendo il suo ruolo nella storia e ricevendo **Elena** al suo posto. È quando gli **achei** si attivano per recuperare la fanciulla che la trama inizia a divergere seriamente: Dioniso, che a differenza del vero Paride ha i poteri di un dio dalla sua parte, trasforma se stesso ed Elena in un montone e un'oca per non farsi trovare. Mentre tutta l'Ellade è in tumulto, il dio si rifugia sul monte Ida, dove incontra il vero Paride, che gli intima di consegnarsi ai greci assieme ad Elena. Dioniso acconsente e lascia il monte assieme ai suoi fedeli satiri, mentre Elena decide di restare con Paride per sfuggire all'ira degli achei, che la credono un'adultera.  

L'opera è pregna di simbolismo politico: Dioniso rappresenta **Pericle**, Elena rappresenta **Aspasia**, e la guerra degli achei per recuperare Elena rappresenta la **guerra del peloponneso**. Il dio alla fine viene scacciato, assumendo il ruolo di φαρμακός (capro espiatorio), lo stesso che era toccato a Pericle dopo lo scandalo della mutilazione delle erme.  
È insolito, per un genere che tende a fare nome e cognome dei suoi zimbelli, usare una metafora politica. Può darsi che Pericle fosse particolarmente suscettibile, oppure che la censura in quel periodo fosse più pesante.

###La damigiana
<big>423</big>  

La **Commedia** —che qui è un vero e proprio personaggio— accusa suo marito, il **Poeta**, di tradirla con la bella fanciulla **Damigiana** (ovvero il vino).  
L'ovvio sottotesto è il vino —e, più in generale, le sostanze stupefacenti— come ispirazione poetica.

<script> window.scroll(0,200000) </script> 