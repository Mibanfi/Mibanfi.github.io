<!DOCTYPE HTML>
<html>
 <head>
  <meta charset="utf-8"/>
  <title>
   Made with Remarkable!
  </title>
  <link href="/usr/share/remarkable/media/highlightjs.default.min.css" rel="stylesheet"/>
  <style type="text/css">
  </style>
 </head>
 <body>
  <p>
  </p>
  <link href="../Default.css" rel="stylesheet"/>
  <h1>
   Elezioni Politiche - 25 settembre 2022
  </h1>
  <h2>
   Coalizioni
  </h2>
  <h3>
   Centro-Destra
  </h3>
  <ul>
   <li>
    Giorgia Meloni ("Fratelli d'Italia")
   </li>
   <li>
    Matteo Salvini ("Lega")
   </li>
   <li>
    Silvio Berlusconi ("Forza Italia")
    <br/>
    L'unione delle principali liste di destra. Il suo obiettivo è raggiungere più del 60% degli elettori per guadagnare il potere di alterare certe parti della Costituzione senza l'approvazione della Corte Costituzionale e introdurre il presidenzialismo. La singola lista con più voti tra le tre otterrà, qualora la coalizione raggiunga la maggioranza, il diritto di nominare la o il Presidente del Consiglio. Nell'improbabile caso in cui tale privilegio spetti a Forza Italia, è probabile che Berlusconi non diventi Presidente, ma scelga invece un'altra persona.
   </li>
  </ul>
  <h3>
   Terzo Polo
  </h3>
  <ul>
   <li>
    Carlo Calenda ("Azione")
   </li>
   <li>
    Matteo Renzi ("Italia Viva")
    <br/>
    Seguace della linea politica di  Mario Draghi, questa coalizione rappresenta quella parte della destra che non si vede nella principale coalizione, e soprattutto non tollera l'approccio conservatore ai diritti civili espresso da Giorgia Meloni.
   </li>
  </ul>
  <h3>
   Noi Moderati
  </h3>
  <ul>
   <li>
    Maurizio Lupi ("Noi con l'Italia")
   </li>
   <li>
    Giovanni Toti ("Italia al Centro")
   </li>
   <li>
    Lorenzo Cesa ("UDC")
   </li>
   <li>
    Luigi Brugnano ("Coraggio Italia!")
Una unione di varie liste moderate poco rilevanti.
   </li>
  </ul>
  <h3>
   Verdi
  </h3>
  <ul>
   <li>
    Angelo Bonelli
    <br/>
    Rappresentano la sinistra più estrema.
   </li>
  </ul>
  <h3>
   Partito Democratico
  </h3>
  <ul>
   <li>
    Letta
    <br/>
    Si concentra sull'opposizione della Destra.
   </li>
  </ul>
  <h3>
   Movimento a 5 Stelle
  </h3>
  <ul>
   <li>
    Giuseppe Conte
Probabilmente non prenderà più del 10% dei voti.
   </li>
  </ul>
  <h3>
   Insieme per il Futuro
  </h3>
  <ul>
   <li>
    Luigi di Maio
    <br/>
    Una lista neonata formata dai fuoriusciti del M5S, scontenti soprattutto per la posizione filo-russa del Movimento.
   </li>
  </ul>
  <h2>
   Legge elettorale
  </h2>
  <p>
   <strong>
    Premessa importante:
   </strong>
   Quando si vota, non si elegge il Governo. Si elegge il
   <em>
    Parlamento
   </em>
   , ovvero i membri della Camera dei Deputati e del Senato. Il Presidente del Consiglio, invece, viene scelto dal Presidente della Repubblica e ha il compito di selezionare i ministri per formare una proposta di Governo da presentare nuovamente al Presidente della Repubblica, il quale lo sancisce tramite la sua approvazione.
  </p>
  <p>
   La legge elettorale italiana non fa parte della Costituzione, a differenza di altri Stati, per cui cambia molto più frequentemente. Quella attuale, la
   <em>
    Rosatellum
   </em>
   del 2017, prevede la divisione del territorio in collegi nonché l'alternanza di due sistemi, a seconda del collegio:
  </p>
  <ol>
   <li>
    Maggioritario / Uninominale: include 147 deputati e 74 senatori, mentre divide il territorio in 28 circoscrizioni per la Camera e 20 per il Senato. Gli elettori barrano il simbolo della lista e scrivono il nome del candidato che desiderano votare. Il candidato con più voti in quello specifico collegio ottiene un seggio al Parlamento. In Italia, a differenza degli altri Paesi, un candidato può essere votato anche se non appartiene alla lista scelta, a patto che figuri nella stessa coalizione.
   </li>
   <li>
    Proporzionale / Plurinominale: include 245 deputati e 122 senatori.
   </li>
  </ol>
  <h4>
   Senato a vita
  </h4>
  <p>
   I precedenti Presidenti della Repubblica, assieme a cinque persone da loro selezionate nel corso della loro carriera, ottengono il titolo di senatori a vita. I cinque senatori a vita "onorari" attualmente sono:
  </p>
  <ul>
   <li>
    <strong>
     Elena Cattaneo
    </strong>
    (Studia le cellule staminali per fermare le malattie degenerative, che privano gradualmente i pazienti del controllo dei loro muscoli, tra cui la
    <em>
     Corea di Anderton
    </em>
    )
   </li>
   <li>
    <strong>
     Mario Monti
    </strong>
   </li>
   <li>
    <strong>
     Renzo Piano
    </strong>
   </li>
   <li>
    <strong>
     Carlo Rubbia
    </strong>
    (Fisico vincitore di premio Nobel)
   </li>
   <li>
    <strong>
     Liliana Segre
    </strong>
    (Testimone della Shoah)
   </li>
  </ul>
  <h2>
   Punti principali
  </h2>
  <h3>
   Reddito di cittadinanza
  </h3>
  <p>
   Al momento sono 780€ per chi vive da solo o 1080€ per chi fa parte di un nucleo familiare.
  </p>
  <ul>
   <li>
    <strong>
     Fratelli d'Italia:
    </strong>
    Abollirlo completamente.
   </li>
   <li>
    <strong>
     Movimento a 5 Stelle:
    </strong>
    Rafforzarlo per renderlo più efficafe.
   </li>
   <li>
    <strong>
     PD:
    </strong>
    Rielaborarlo in favore delle grandi famiglie con figli minorenni e ridurre gli anni di residenza necessari da 10 a 5.
   </li>
   <li>
    <strong>
     Terzo Polo:
    </strong>
    Ridurlo di 1/3 se il fruitore non trova lavoro entro due anni e annullarlo se questi rifiuta una proposta di lavoro.
   </li>
   <li>
    <strong>
     Verdi &amp; Sinistra:
    </strong>
    Genericamente favorevoli.
   </li>
  </ul>
  <h3>
   Superbonus
  </h3>
  <p>
   Introdotto nel luglio del 2020, si tratta di un beneficio dedicato a chi avanza la propria classe energetica di almeno due livelli.
  </p>
  <ul>
   <li>
    <p>
     Problemi:
    </p>
    <ul>
     <li>
      Non c'è un tetto ISEE, anche chi si può benissimo permettere i lavori riceve il bonus (tuttavia c'è un tetto massimo di spese).
     </li>
     <li>
      Il bonus non viene pagato immediatamente, ma le compagnie devono lavorare gratis finché lo Stato non le retribuisce.
     </li>
    </ul>
   </li>
   <li>
    <p>
     <strong>
      Lega:
     </strong>
     Snellire il processo.
    </p>
   </li>
   <li>
    <strong>
     PD:
    </strong>
    Quando Azione faceva parte della coalizione l'obiettivo era correggere il bonus secondo le idee di Draghi; dopo la scissione, questo punto rimane vuoto.
   </li>
   <li>
    <strong>
     +Europa:
    </strong>
    Valutare i pro e i contro economici del bonus per decidere se conservarlo.
   </li>
  </ul>
  <h3>
   Pensioni
  </h3>
  <p>
   Secondo la legge Fornero del 2011, ciascuno può andare in pensione a 66 anni e 3 mesi nel settore pubblico o 65 anni e 3 mesi nel privato, a prescindere dai contributi accumulati: si tratta della cosiddetta
   <em>
    pensione di vecchiaia
   </em>
   . È possibile uscire prima grazie alla
   <em>
    pensione anticipata
   </em>
   non appena si sono accumulati 41 anni e 10 mesi di contributi per le donne o 42 anni e 10 mesi per gli uomini.
* Le differenze principali tra la Fornero e le precedenti riforme sono il
   <em>
    sistema di calcolo contributivo
   </em>
   al posto di quello
   <em>
    retributivo
   </em>
   le categorie di genere (in passato, l'età minima per il pensionamento femminile era anche di 10 anni inferiore a quella maschile, con benefici speciali per le mamme lavoratrici).
  </p>
  <ul>
   <li>
    <strong>
     Fratelli d'Italia:
    </strong>
    Abolire il reddito di cittadinanza in favore di una riforma del sistema pensionistico che includa garantire una maggiore sicurezza ai giovani di oggi per quando raggiungeranno la vecchiaia, l'adeguamento delle pensioni minime e sociali, e il ricalcolo delle cosiddette
    <em>
     pensioni d'oro
    </em>
    , ritenute troppo elevate rispetto ai contributi versati e alla media del Paese.
   </li>
   <li>
    <strong>
     Forza Italia:
    </strong>
    Aumentare le pensioni minime e quelle per invalidità a 1000 euro al mese per 13 mensilità e istituire pensioni speciali del medesimo valore per mamme e nonne casalinghe.
   </li>
   <li>
    <strong>
     Lega:
    </strong>
    Introdurre al più presto una riforma delle pensioni, secondo l'idea che ritardare l'accesso alle pensioni equivarrebbe a rallentare il cambio generazionale e ostacolare i lavoratori più giovani. Proposta della
    <em>
     Quota 41
    </em>
    : permettere la pensione anticipata per tutti con 41 anni di contributi, abbuonando un anno per ogni figlio nel caso delle mamme; ridurre la soglia di età per la
    <em>
     pensione di vecchiaia
    </em>
    a 63 anni invece di 67, con un requisito di almeno 20 anni di contributi.
   </li>
   <li>
    <strong>
     Movimento a 5 Stelle:
    </strong>
    Far riconoscere gli stage ai fini della pensione, ampliare le categorie dei lavori gravosi e usuranti, ripristinare una pensione anticipata per le mamme lavoratrici. Inoltre, permettere ai lavoratori che ora si trovano nel sistema misto di uscire a 63 anni prendendo la parte contributiva della pensione, e poi ricevendo quella retributiva una volta compiuti i 67 anni.
   </li>
   <li>
    <strong>
     PD &amp; +Europa:
    </strong>
    Vaghi. Ridurre l'età per la pensione di vecchiaia (possibilmente ai 63 anni), ma senza fare scelte irresponsabili e insostenibili nel lungo termine. Si vorrebbe inoltre favorire la flessibilità nell'accesso alla pensione e introdurre una
    <em>
     pensione di garanzia
    </em>
    , ovvero un sussidio a spese dello Stato che dovrebbe supplire alla scarsità dei contributi accumulati da alcune generazioni, che altrimenti penalizzerebbe i giovani di oggi impedendo loro di vivere dignitosamente una volta raggiunta la vecchiaia.
   </li>
   <li>
    <strong>
     Terzo Polo:
    </strong>
    Nessuna proposta vera e propria, ma vengono criticate le promesse delle altre coalizioni, ritenute poco realistiche.
   </li>
  </ul>
  <p>
   Infine, portare le pensioni minime a 1'000 euro con tredici mensilità annue è sempre stata una scelta auspicabile per quasi tutte le liste, ma è vista con cautela in quanto costerebbe circa 31,2 miliardi di euro.
  </p>
  <h3>
   Patrimoniale
  </h3>
  <p>
   Vi sono due categorie in cui può ricadere il denaro di un individuo:
  </p>
  <ol>
   <li>
    I soldi che vengono guadagnati e poi spesi vanno nello
    <strong>
     stipendio
    </strong>
    ;
   </li>
   <li>
    I beni posseduti (incluso il conto in banca) fanno parte del
    <strong>
     patrimonio
    </strong>
    .
   </li>
  </ol>
  <p>
   Lo stipendio è già tassato, ma il patrimonio ancora no. La tassa patrimoniale, se venisse approvata, partirebbe dai 500'000€ di patrimonio.
   <br/>
   La
   <strong>
    sinistra
   </strong>
   è generalmente favorevole, mentre la
   <strong>
    destra
   </strong>
   è contraria poiché ritiene che, in tempi di crisi, danneggerebbe eccessivamente i cittadini.
  </p>
  <h3>
   Flat tax
  </h3>
  <p>
   La fantomatica flat tax, tradizionale cavallo di battaglia di Forza Italia, in realtà esiste già, ma viene applicata esclusivamente per chi ha una partita IVA al di sotto dei 65'000€. Per questi individui, la tassazione è sempre al 15%. In tutti gli altri casi si applica il sistema IRPEF (variabile).
  </p>
  <ul>
   <li>
    <strong>
     Sinistra &amp; Centro:
    </strong>
    Rivisitare l'IRPEF ed estenderne le applicazioni.
   </li>
   <li>
    <strong>
     Lega:
    </strong>
    Estendere la flat tax a tutti i tipi di redditi al di sotto dei 65'000€.
   </li>
   <li>
    <strong>
     Forza Italia:
    </strong>
    Estendere la flat tax a tutti i tipi di redditi al di sotto degli 80'000€.
   </li>
   <li>
    <strong>
     Fratelli d'Italia:
    </strong>
    Applicare la flat tax esclusivamente alla differenza rispetto all'anno precedente e usare l'IRPEF per tutto il resto.
   </li>
  </ul>
  <p>
   Il problema delle proposte di Forza Italia e Lega è il loro costo esorbitante, poiché ridurrebbero le entrate fiscali dello Stato.
  </p>
  <h3>
   Scostamento di bilancio
  </h3>
  <p>
   Lo scostamento di bilancio è un'autorizzazione che il Governo deve chiedere al PArlamento se desidera aumentare il proprio deficit, ovvero il disavanzo tra entrate e uscite. Al momento è al 134% e il piano a lungo termine del Paese è portarlo al 100%.
   <br/>
   A causa della dura situazione economica, alimentata tra l'altro dalla guerra in Ucraina, alcune liste vorrebbero aumentare l'obiettivo dal 100% al 120%.
  </p>
  <ul>
   <li>
    <strong>
     Favorevoli:
    </strong>
    Lega, Movimento a 5 Stelle
   </li>
   <li>
    <strong>
     Dubbiosi:
    </strong>
    Forza Italia, Fratelli d'Italia, Partito Democratico
   </li>
   <li>
    <strong>
     Contrari:
    </strong>
    +Europa, Europa Verde, Sinistra Italiana
   </li>
  </ul>
  <h3>
   Diritti civili
  </h3>
  <p>
   <em>
    Alcune premesse:
   </em>
  </p>
  <ul>
   <li>
    Al momento, affinché uno straniero possa lavorare legalmente in Italia, deve essere stato assunto mentre si trovava in patria e ritirare un documento da portare qui. Questa pratica causa ingenti fastidi e spese per i lavoratori, che spesso vengono inizialmente assunti in nero e poi devono tornare temporaneamente nel loro Paese d'origine, spendendo una fortuna per il viaggio, se vogliono mettersi in regola.
   </li>
  </ul>
  <h4>
   Partito Democratico
  </h4>
  <ul>
   <li>
    Facilitare l'immigrazione per motivi di lavoro
   </li>
   <li>
    Ius Scholae: fornire la cittadinanza a chi studia in Italia per cinque anni
   </li>
   <li>
    Nuove manovre simili al DDL Zan
   </li>
   <li>
    Matrimoni omosessuali identici a quelli eterosessuali (non viene menzionata l'adozione)
   </li>
   <li>
    Nuova legge sul fine vita basata sulla dignità e l'autodeterminazione
   </li>
   <li>
    Legalizzare l'autoproduzione della cannabis e garantirne l'ottenimento per fini terapeutici
   </li>
   <li>
    Cogenitorialità: rendere equo il congedo parentale
   </li>
   <li>
    Prevenzione della violenza sulle donne
   </li>
   <li>
    Protezione dei diritti di una donna sul proprio corpo
   </li>
  </ul>
  <h4>
   Movimento a 5 Stelle
  </h4>
  <ul>
   <li>
    Meccanismo comunitario per la gestione dei migranti
   </li>
   <li>
    Lotta alla tratta degli esseri umani
   </li>
   <li>
    Ius Scholae (come il PD)
   </li>
   <li>
    Nuove manovre simili al DDL Zan
   </li>
   <li>
    Matrimoni omosessuali identici a quelli eterosessuali (non viene menzionata l'adozione)
   </li>
   <li>
    Sgravi fiscali per i datori di lavoro che assumono donne incinte o prossime alla maternità
   </li>
  </ul>
  <h4>
   Terzo Polo
  </h4>
  <ul>
   <li>
    Aumento dell'obbligo scolastico a 18 anni
   </li>
   <li>
    Introduzione di un sostegno economico per permettere agli studenti universitari fuori sede di procurarsi un alloggio
   </li>
   <li>
    Legge contro l'omotransfobia (simile al DDL Zan)
   </li>
   <li>
    Fondazione di un'autorità indipendente per la tutela dei diritti umani
   </li>
   <li>
    Ius scholae
   </li>
   <li>
    Distinzione tra migranti umanitari e migranti economici (questa sembra esistere già, quindi viene da chiedersi cosa esattamente abbia in mente la coalizione)
   </li>
   <li>
    Miglioramento della regolazione dei migranti
   </li>
   <li>
    Corsi di lingua italiana per i migranti
   </li>
   <li>
    Messa in regola dei migranti non autorizzati che hanno già un lavoro
   </li>
   <li>
    Miglioramento dei soccorsi in mare
   </li>
   <li>
    Introduzione di una certificazione della parità di genere per combattere il gender pay gap (vale a dire che le aziende dovranno dichiarare, tra le altre cose, il divario salariale tra dipendenti maschi e femmine)
   </li>
   <li>
    Introduzione del disegno di legge "family act"
   </li>
   <li>
    Fondazione di centri antiviolenza per le donne
   </li>
   <li>
    Introduzione di un "reddito di libertà" per le donne
   </li>
  </ul>
  <h4>
   Forza Italia
  </h4>
  <ul>
   <li>
    Presa di accordi con i Paesi di origine dei migranti
   </li>
   <li>
    Stanziamento di risorse ai comuni per supportare i migranti minorenni non accompagnati
   </li>
   <li>
    Sgravi fiscali alle aziende che assumono neomamme e donne in età fertile
   </li>
   <li>
    Tutela della proprietà privata, in particolare per quanto riguarda le abitazioni, nonché agevolazioni al mutuo per la prima casa delle coppie
   </li>
  </ul>
  <h4>
   Lega
  </h4>
  <blockquote>
   <p>
    <big>
     L'Africa in Italia non ci sta
    </big>
   </p>
  </blockquote>
  <ul>
   <li>
    Conferma e rafforzamento del memorandum con la Libia per la gestione dei migranti
   </li>
   <li>
    Rimozione della fornitura di 35€ al giorno per migrante destinata alle case di accoglienza (fornitura di cui, d'altra parte, spesso si impadroniscono i gestori delle suddette case)
   </li>
   <li>
    Aggiunta di diversi divieti nelle acque nazionali
   </li>
   <li>
    Nuovi CPR (fondamentalmente lager)
   </li>
   <li>
    Niente Ius solis e Ius scholae
   </li>
   <li>
    Lotta all'indottrinamento gender sui minori
   </li>
   <li>
    Lotta all'eutanasia e all'idea che la vita sia degna di essere vissuta solo se in perfette condizioni
   </li>
   <li>
    Proteggere i minori dalla cannabis e dalla sua legalizzazione
   </li>
   <li>
    Lotta alle prevaricazioni nei confronti delle donne, come la teoria gender
   </li>
   <li>
    Congedi parentali equi
   </li>
   <li>
    Contribuzioni finanziarie alle aziende che assumono donne
   </li>
   <li>
    Incentivi alle donne che si iscrivono a facoltà STEM (scientifiche)
   </li>
   <li>
    Annullamento della tampon tax
   </li>
   <li>
    Introduzione di senzioni dedicate specificamente alla violenza di genere nei tribunali (anche queste esistono già; come nel caso del Terzo Polo, ci si chiede cosa intenda la Lega dire con questo punto)
   </li>
   <li>
    Rafforzamento delle misure finalizzate ad assicurarsi che le donne vogliano davvero abortire prima dell'operazione
   </li>
  </ul>
  <script>
   window.scroll(0,200000)
  </script>
  <script src="/usr/share/remarkable/media/highlight.min.js">
  </script>
  <script>
   hljs.initHighlightingOnLoad();
  </script>
  <script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-AMS-MML_HTMLorMML" type="text/javascript">
  </script>
  <script type="text/javascript">
   MathJax.Hub.Config({"showProcessingMessages" : false,"messageStyle" : "none","tex2jax": { inlineMath: [ [ "$", "$" ] ] }});
  </script>
 </body>
</html>