<head>
	<link rel="stylesheet" href="../Default.css">
	<style>
		body {
		--main-color: green;
		}
	</style>
</head> 

#Seneca
<big> 11/12 a.C. (secondo alcuni 4 a.C.) - 65 d.C.</big>  

##La vita
Nacque a **Cordova** (città spagnola seguace di Pompeo e ridotta all'obbedienza da Cesare durante la guerra civile), in un'antica famiglia di rango equestre. Fu istruito in filosofia prima da **Attilo**, stoico, e poi da **Fabiano**, stoico-pitagorico. La corrente pitagorica e quella stoica prevedono entrambe la purificazione di sé e l'abitudine alle privazioni, per cui Seneca crebbe con una disciplina molto rigida e impegnativa: per dirne una, ogni mattino appena sveglio faceva un tuffo nel Tevere (i bagni gelidi erano una delle tecniche purificatorie del pitagorismo). A lungo termine questa pratica non ebbe un impatto positivo sul suo fisico e ciò ci tornerà in mente [più avanti](#rip).  

In età adulta fu un oratore di successo a Roma fino a quando Caligola, infastidito dai suoi successi in una disciplina che non sarebbe neanche dovuta esistere in un'autocrazia come la sua, lo condannò a morte. Di solito il decreto dell'Imperatore era inevitabile, ma un'amante di Caligola riuscì a convincerlo che Seneca era molto malato e aveva pochi anni da vivere, e la condanna fu annullata. La menzogna convinse Caligola abbastanza a lungo da proteggere Seneca almeno fino a quando l'Imperatore fu assassinato, e non ci fu più da preoccuparsi.  

Ma da lì in poi non fu tutto rose e fiori. L'autore non fu in buoni rapporti neppure con Claudio, e finì per essere incastrato ed esiliato dall'Imperatrice Messalina. Seneca non prese bene la cosa e, benché affermasse di non avere nulla da preoccuparsi in virtù dei suoi principi stoici, si lagnò visibilmente della sua condizione in alcune **lettere**.